Könyvajánló	PDF	Nyomtatás
Széleskörű, emberséges felhasználhatósága és hatékonysága miatt egyre több ember vált át  a klikkerképzésre magyarországon is, ezt azonban nem tükrözi az elérhető magyar nyelvű irodalom mennyisége. A könyvesboltokban jelenleg csak egy könyv képviseli ezt a nagyszerű tanítási módot, de az internetnek köszönhetően az idegen nyelvű könyvek széles és változatos skálája vált elérhetővé- főleg angolul és németül tudó emberek számára. Természetesen iskolánk mindent megtesz annak érdekében, hogy ez az arány a jövőben megváltozzon. 

MAGYAR KÖNYVEK 
Karen Pryor: Ne lődd le a kutyát!
Szűk értelemben ez a könyv nem a klikkerképzésről szól, de még csak nem is a kutyákról, hanem a tanításról magáról. Karen különböző példákkal illusztrálja, hogyan változtathatjuk meg a körülöttünk élők viselkedését, legyen szó a lakótárs trehányságáról, egy rosszul rögzült teniszütésről, a kutya éjszakai ugatásáról, vagy a saját kellemetlen szokásainkról. 
Vámosi-Nagy Nóra: Klikk!
Újabb könyv jelent meg kezdők számára, most magyar kutyástól / írótól. Főleg azoknak ajánljuk, akik most kezdenek klikkerezni és gyakorlati segítségre vágynak.

ANGOL NYELVŰ KÖNYVEK 
Click for Joy! Questions and Answers from Clicker Trainers and Their Dogs by Melissa C. Alexander
Kérdések és válaszok a klikkerképzéssel kapcsolatban. Jól összeszedett gyűjtemény, amely a leggyakrabban feltett kérésekre válaszol.
Clicker Training for Obedience by Morgan Spector

Kifejezetten obedience versenyekre illetve engedelmes munkára való felkészülést segiti. Ez a könyv NAGYON gyakorlatias, gyakorlatilag kész programot szolgáltat a legmagasabb fokú engedelmesség elérésére.
Culture Clash by Jean Donaldson

Az antropomorf szemlélet hátránya a kutyákkal való kapcsolatunkban. A kutyák helye társadalmunkban, viselkedés problémák megoldása valamint alapgyakorlatok tanítása.
Don't Shoot the Dog by Karen Pryor
A pozitív megerősítéses tanítás alapszabályai és alkalmazása az élet minden területén, a kutyakiképzéstől a dohányzásról való leszokásig. Nem elsősorban kutyás könyv, de jól érthetően leírja az összes lényeges törvényt ami az élőlények tanulását szabályozza. Ha valaki komolyan gondolja, érdemes elolvasni mielőtt klikkert fog a kezébe.
Lads Before the Wind by Karen Pryor
Egy delfin kiképző naplója a motivációs kiképző technikák hőskorából. Nem kutyákról szól de jól leirja a módszer eredetét és hogy hogyan szivárgot át más házi (és nem házi) állatok kiképzésébe.
The Dog Listener by Jan Fennell
Nem anyira kiképzéssel, inkább a kutya-ember viszony definiálásával foglalkozó könyv. Magyarul is megjelent a Magyar Könyvklub kiadásában Kutyapszichológia címmel.
The Other End of the Leash by Patricia, Ph.D. McConnell
A kutyák érzékelését és kommunkácóját tárgyaló könyv. Miben hasonlítanak is miben térnek el nagyon az emberektől. Miért gond ha ennek ellenére emberként kezeljük őket.
The Power of Positive Dog Training by Pat Miller
6 hetes program, mindeféle jópofa trükkökkel és tippekkel viselkedés problémák megoldásához. 