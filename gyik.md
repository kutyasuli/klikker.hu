Gyakran Ismételt Kérdések	PDF	Nyomtatás
A klikkerrel tudom távirányítani a kutyámat? Mitől függ, hogy leül vagy lefekszik, ha klikkelek?
A klikker nem egy jel arra, hogy mit csináljon a kutya. A kutyák ok okozati felismerő képessége igen rövid. Ezért sokkal hatékonyabb a tanítás, ha megmutatjuk neki, hogy PONTOSAN melyik az a pillanat, ami tetszik nekünk, amit utána megjutalmazunk. 
Minden klikkelés után kell jutalmat adnom? Akkor is, ha elrontottam?
Igen a klikker az egy szerződés közted és a kutya között. Ha te rontottad el, neked kell érte megbűnhődnöd, nem a kutyának. 
Mi történik, ha többször rosszkor klikkerek?
Számíts rá, hogy a kutya újra be fog vele próbálkozni, hiszen meg lett érte jutalmazva. Fokozottan figyelj, hogy legközelebb ne történjen meg. Esetleg menjetek egy kicsit odébb, hátha a kutya ott nem folytatja. Ha úgysem megy, kezd előlről. 
A kutyám nem szeret visszajönni hozzám, de a klikkerre rögtön vissza szalad. Használhatom behívásra?
Ha tanításnál is akarod használni, akkor nem. Alapvetően a klikker egy jel, ami azt jelenti: most csináltad jól. Ha a szaglászásra, elrohanásra klikkelsz rá, akkor az azt fogja jelenteni a kutyának: most csináltam jól, legközelebb is megteszem. 
A klikkerezéssel elronthatom a kutyát?
Ha rosszul klikkerezel, akkor taníthatsz neki furcsa dolgokat, vagy előfordulhat, hogy a kutya nem fog fejlődni. Ilyenkor azt történik, hogy eteted a kutyát, de kárt nem okozol benne. A többi kiképzési technika félrealkalmazásával szemben a rossz klikkerezés nem okoz félelmet, elkerülő magatartást és agressziót sem (hacsak nem mindíg az agresszív viselkedésre klikkelsz). 
A klikkert bármilyen fajú állatnál használhatom?
A módszer gyakorlatilag bármilyen magasabb rendű fajnál használható. Némelyik állatnál magát az eszközt kell kicserélni sípra (delfinek), vagy fényjelre (halak). 
Ha klikkerezek, az azt jelenti, hogy életünk végéig minden ülésért klikkelnem kell?
Szó csincs róla. A klikkert tanításhoz használjuk. Tehát ha az állat már egy viselkedést jelre tud produkálni, akkor a klikker az adott viselkedésnél elhagyható. Persze ennek is megvan a módja és az oldalon bővebben is olvashatsz róla. 
Használhatom a klikkert embereknél?
Az emberek nem nagyon szeretik, ha tudatosan próbáljuk módosítani a viselkedésüket. Ezért azt ajánljuk, hogy klikkert kihagyva egyszerűen jutalmazd meg azokat a viselkedéseket, amik tetszenek az embertársaidban. Figyelj az időzítésre. Két nappal a mosogatás után már nem sokat ér az egész...
 