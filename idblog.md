
Vlcek Gabriella Blog
Profil
2010.07.28 21:14:03
2. gyakorlás idegen szaggal
 Vlcek Gabriella
Tudni kell, hogy amikor össze raktam a szagazonosítást saját szaggal, megbántam, hogy a sajátommal kezdtem. Úgy gondoltam, hogy mostantól jön a szívás része, Nia össze fog zavarodni és nem fogja érteni a feladatot.

Ma ismét elővettem a cipőket. Ma nem Erik cipője volt a keresendő pár, hanem a Rudié és a zavaró szag egy ritkábban látott rokoné. Először megszagoltattam a cipőt, majd szóltam Niának, hogy "keresd". Odament a Rudi cipőjéhez és gondolkozás nélkül a szájába vette, majd elém ült. Ezt annak a számlájára írom, hogy idegen környezetben történt ez az eset. Elvettem tőle, még egyszer kértem. Ekkor még egyszer a szájába vette. Ismét szagot vetettem vele, majd kiküldtem keresni. Megszagolta a cipőket, majd gondolkozás nélkül lefeküdt a Rudié mellé. Klikk/kaja. Behívtam, újra szagfelvétel, majd újra kiküldtem. Szaglás nélkül lefeküdt a "rossz cipő" mellé, majd utána szagolt bele, de szerencsére azonnal felállt, átszagolt a másik cipőbe és mellé szagolt. Az idegen környezet miatt úgy gondolom, hogy a rontás nem nagy gond. A javítás viszont csúcs volt. Egyértelműen tudatosan választotta ki a megfelelő szagot, ezért rögtön abba hagytam a gyakorlást és jackpottal végeztünk. :-)

Most egy hétre elutazom kutya nélkül, szóval most esz a penész, hogy mennyi idő fog kelleni, a teljesen jól összerakott feladathoz. :-)



Címkék:


Találatok: 4132 | Bővebben...


2010.07.27 21:09:32
Idegen szag
 Vlcek Gabriella
Miután úgy éreztem, hogy Nia érti a saját szagot, leálltam a gyakorlással. Nem is olyan rég, de mindenképpen hosszú idő után elővettem a kutyás táborban a gyakorlatot, hogy megnézzem mire emlékszik a kutya. Nagyon röviden elismételtük az alapoktól (először ráklikkeltem, amikor egyetleg cipő az enyém volt, aztán, amikor kettő, stb.). Mindegyik variációból mindig csak egyszer klikkeltem és hozzá tettem még egy cipőt. Úgy láttam, hogy a dolog nagyszerűen megy, Nia tökéletesen emlékszik. Párszor kiválasztattam vele hét cipőből a sajátot. Nem feledett semmit. :-) 

Címkék:


Találatok: 3827 | Bővebben...


2010.02.09 14:40:17
Juppí
 Vlcek Gabriella
Hétvégén nálunk voltak a fiam haverjai. Mindegyikőjüktől elcsórtam egy-egy cipőt, és nekiálltam gyakorolni. Most már ragaszkodtam a formai kerethez (bár a szagfelvételt még nem tettem oda (minthogy saját szagnál majdhogynem felesleges), cipőket sorban tettem ki, a sor elejére álltam és láb mellől indítottam a kutyát. Kb. 10-15 ismétlést csináltam, elvárt jelzés a fekvés volt és pár szem tápot dobtam el minden jutalmazás előtt, hogy ne lássa mit keverek a cipőkkel. 15-ből 15 ször jól jelzett, egyetlen hibája az volt, hogy nem feltétlenül ment sorban a cipőkhöz, még mindig ragaszkodik a hátulról előrefelé taktikához. Illetve ha legutóbb a cipő az utolsó előtti volt, ott kezdi, és ha nem stimmel, akkor megy hátra az utolsóhoz és nézi (jajaj, dehogy nézi, szagolja) sorban  a többit.

De ettől függetlenül... Juppí. :-)



Címkék:


Találatok: 5437 | Bővebben...


2010.02.03 21:28:37
Szagazonosítás napról napra... Nincs minden veszve.
 Vlcek Gabriella
Némi félelemmel álltam neki a mai edzésnek. Megkértem Rudit, hogy viselje egy kicsit a cipőjét, majd helyszínt is változtattam. Idáig a nappaliban gyakoroltam, de most átmentem a konyhába. Ez a tegnapi visszaesés után elég bátor dolog volt, de így döntöttem. 
Kitettem a cipőket és a Nia rögtön hibával kezdett. Bele dugta az orrát az egyik cipőbe és vagy egy másodpercig ott tartotta. Rászóltam, hogy ö-ő, és elhívtam onnan. Vissza küldtem és akkor már helyesen választott. Azt vettem észre, hogy nem megy végig a cipőkön, hanem megpróbál a legutóbbi helyen keresni. Teszem azt, hogy ha leguttóbb a harmadik cipő volt az enyém,  akkor legközelebb is oda megy. Ha nem az a megfelelő szag, akkor elindul visszafelé, keresi a cipőt és a megfelelőnél befekszik, de  megpróbálja lecsalni a munkát.  Mai edzésnél három cipővel gyakoroltam, holnap kiteszek még egyet, illetve megpróbálom úgy alakítani a helyzetet, hogy az esetek 50-60 százalékában elől legyen a  cipő, hogy ott próbálkozzon először. De úgy látszik nem felejtett el mindent, valószínűleg csak az zavarta, hogy kicsit odébb Rudi klikkerezett a kiskutyájával.



Címkék:


Találatok: 4396 | Bővebben...


2010.02.03 11:31:49
Szagazonosítás napról-napra... Ááááá
 Vlcek Gabriella
Minden bizonnyal azért kaptam meg a méltó büntetésemet, mert azt merészeltem feltételezni, hogy érti, de annyira egyértelműnek tűnt.... :(

Minthogy ezzel a cipőmmel olyan jól jelzett a kutya, ezért kipróbáltam, hogy maga a szag, vagy pedig a cipő az, amit jelez, és elővettem egy edzőcipőmet. Kitettem és a kutya párszor nagyon szépen jelzett. Minthogy a cipő fehér, ezért egy  pár alkalom után megrettenve visszacseréltem a többire, hisz lehet, hogy a fehér szín az, ami vonzotta. Egyszer rosszul jelzett, utána rögtön javított, aztán teljesen szétesett. Ugyanis fogta és mindenfajta, szaglás nélkül, véletlenszerűen kiválasztott egy cipőt és mellé feküdt. Nem értettem. Nem értem. Ezt eljátszotta 3-4-szer és beszüntettem a klikkerezést és most kétségbe esve itt állok... Mi történt? Túl éhes volt? Túl motivált? Vagy az nem tetszett, hogy rendesen voltak feltéve a cipők és én is állva küldtem ki? Vagy a régi szagazonosítás köszönt vissza? Nem tudom. Ma este újra előveszem és egy kicsit talán vissza is lépek. Meglátjuk....



Címkék:


Találatok: 4397 | Bővebben...


2010.02.02 09:21:29
Szagonosítás napról-napra... Most már érti
 Vlcek Gabriella
Tegnap esti klikkerezésem igen rövidre sikeredett, méghozzá azért mert hihetetlen jól teljesített a kiskutya. Most már elmondhatom, hogy meggyőzött.
Tudja.

Elkezdtem áttenni a jelet. Az eddigi orr-benttartást mindenképpen meg akarom változtatni fekvésre, mert az az egyértelműbb jel (hiszen mi a jelzés? Ha egy másodpercig tartja bent az orrát, akkor az még nem jelzés, de ha 1,2 mp-ig, akkor már igen? Szóval tegnap este letettem négy darab cipőt, amiből az egyik az enyém volt. Kb. 10* csináltam meg, a másodiknál már bele fektettem a kutyát. Egyszer sem hibázott, kb. a tizediknél hangjel nélkül belefeküdt. Meg is kapta érte a vacsoráját. Persze a jelet még meg kell erősíteni egy kicsit.

Megnéztem a vizsgaszabályzatot. Legkésőbb Ü7-en van saját szaggal való munka, az e feletti vizsgákon már idegen szag. Lehet, hogy legközelebbi vizsgánál megcélzom ezt. Így néz ki (Katt a bővebben-re, ha érdekel a többi. :-))



Címkék:


Találatok: 4555 | Bővebben...


2010.02.01 12:05:36
Szagazonosítás napról-napra... Újrakezdés
 Vlcek Gabriella
Minthogy nem nagyon volt sem koncepcióm, sem sikerélményem, de legfőképpen időm nem, ezért átmenetileg félre tettem a tanítást. Azonban kis idővel ezelőtt megváltozott a K99-es vizsgaszabályzat ügyességi része, azon belül is legfőképpen a szagazonosítás, ezért újra átgondoltam a dolgot. Ez idáig befőttes üveggel kellett dolgozni és némileg frusztráltak az olyan gondolatok, hogy vajon mennyire büdös az üveg maga, a benne lévő szag mennyire veszi át a környezet szagát, mennyi időnként kellene cserélgetnem a szagmintát.. Ezekre nem tudtam a választ, hiszen egy olyan világban kalandoztam, amit egyáltalán nem láttam. Amikor az a feladat, hogy a kutya érintse meg az orrával a kezemet, akkor egyértleműen látom, hogy közelít, vagy hogy hozzá ért. De a szagazonosítás egy láthatatlan világ és csak sejtelmem lehet, hogy a körülmények között melyikre erősítek rá. A vizsgaszabályzat változása a befőttes üveget súlytotta,  engem nem. Ezen túl üveg helyett cipővel kell bizonyítani, ezért egy csomó zavaró körülmény kihullott és új lelkesedéssel nekiálltam a gyakorlásnak. Be kell vallanom, hogy már vagy egy hete és új koncepciót dolgoztam ki... Mármint az előző gyakorlásokhoz képest újat. De lássuk mi is történt, dátum nélkül.  (Klikkelj a bővebben linkre, ha érdekel. :-) )



Címkék:


Találatok: 5004 | Bővebben...


2009.06.09 08:10:19
Szagazonosítás napról-napra... Belefektetés
 Vlcek Gabriella
Nia világ életében " viselkedés-láncos" kutya volt. Ez azt jelenti, hogy ha formálással tanítom, akkor hajlamos a klikk előtti viselkedéseit is belefűzni a dolgokba. Szóval volt olyan, hogy egy érintsd meg a lámpakapcsolót a szoba másik végében úgy nézett ki, hogy Nia fordult egyet balra, hátrált, elment a falig, aztán a fal mentén elindult a kapcsoló felé.
Most is teljesen ezt érzem. Pénteken megpróbáltam belefektetni a jó szagba, de nem volt jó ötlet, rögtön üveg megközelítése nélkül kezdett befeküdni, szóval ezt gyorsan kivettem. De a pénteki és a tegnapi gyakorlás alapján (hétvége kimaradt, mert nem voltunk otthon) azt kell mondanom, hogy láncviselkedéssé fajult a dolog. Persze mintha értené, hogy a szagos üvegbe tovább kell tartania az orrát. De erre semmi garancia nincs. Szerintem át kell gondolnom az egészet. De az is lehet, hogy nem várhatom, hogy pár gyakorlás alatt rájöjjön mit akarok. 



Címkék:


Találatok: 5029 | Bővebben...


2009.06.04 09:58:26
Szagazonosítás napról-napra... Viselkedéslánc?
 Vlcek Gabriella
Ismét eljött egy este, egy gyakorlás. Ugyanazt csinálom, amit eddig. Ha megkérdezné valaki, hogy érti-e a kutya hogy mit várok tőle, a válaszom azt hiszem egyértelmű nem. Viszont abból, amit most csinál lehet, hogy nem lesz jó vége. Mindig balról jobbra indul az üvegekre (mert bal oldalt van a kaja, lehet, hogy ezt is váltogatnom kéne), beledugja az orrát az elsőbe, aztán egy másodperc után a másikba. Ha abban van a szag, de nem kap megerősítést, akkor egy tized másodpercre vissza szagol a másikba és rögtön visszahúzza a fejét a jóhoz. Ilyenkor azt hiszem érti. Aztán az egészet elrontja, és akár három másodpercig a rossz üvegben tartja az orrát.

Most már az is megfordult bennem, hogy egy viselkedéslánc felé haladunk, az lesz a vége, hogy  oda vissza érintgetni fogja az üvegeket. De nem adom fel. Sajnos ma is későn fogok haza érni, de azért fogok klikkerezni. Bár érlelődik bennem a gondolat, hogy bele kéne fektetnem a jó üvegbe... Ezt még át kell gondolnom...



Címkék:


Hozzászólás 5 | Találatok: 4933 | Bővebben...


2009.06.03 10:18:35
Szagazonosítás napról-napra... Talán érti?
 Vlcek Gabriella
Tegnap viszonylag későn értem haza, levittem a Niát és hazatérve elővettem a két üveget. Mostanra a szegfűszeg illata már határozottan kitölti az üveget, én is erősen érzem. Talán az erős szag segít? Az üvegek most már előttem vannak a földön, persze kézzel fogom őket, mert amikor Nia nagyon akar, akkor ott üveg nem marad a földön. Jobb oldalamon jutalmazom, amikor a Nia megy a kajáért, bal kézzel megcserélem az üvegeket. Persze nem mindig. Ezzel játszom vagy öt percig, eleinte biztos vagyok benne, hogy Niának még mindig nincs koncepciója. A gyakorlás végére... Hát.. A fene se tudja. Úgy tűnik, hogy azt csinálja, hogy ha a jó üvegbe dugja az orrát, akkor kibírja klikkelésig (kb 1-2 mp), ha viszont a rosszba, akkor egy másodperc után átáll a másikra. Ez még persze nem jelent semmit. Lehet, hogy sejti, lehet, hogy én magyarázom bele. Úgy döntöttem, hogy ráállok, hogy legalább két másodpercig maradjon az üvegben az orra és megnézzük, hogy a rossz üvegnél mennyi ideig tartja az orrát. Ha ugyan addig, akkor nem tudja. Majd este talán okosabb leszek. Bár most kicsit gondolkoznom kell, mert az eredeti koncepció az volt, hogy menjen végig az összes üvegen és utána menjen vissza a szaghoz.. Na ezt még nem tudom hogy hozom ki belőle. Ezt alaposan át kell gondolnom. 



Címkék:


Találatok: 4871 | Bővebben...


2009.06.03 09:00:54
Szagazonosítás napról-napra Niával
 Vlcek Gabriella
Kis ideje Rudival össze dugtuk a fejünket, hogy alig lehet vizsgán olyan szagazonosítást látni, aminél a kutya egyértelműen tudja, hogy miről van szó, és ez nem jól van így. Mindenkiben van némi elképzelés, hogyan is kéne ezt tanítani, de tudjuk, hogy nem olyan egyszerű. Minthogy én amúgyis kihívásnak tekintettem a nehezen tanítható dolgokat, úgy döntöttem, belevágok. 

Első körben leültünk a Rudival és írtunk egy tréning-tervet. Nagyjából így nézet ki:

1. Jelzés megtanítása (fektetés az üveg előtt)
2. Szagfelvétel (három másodpercig tartsa az üvegben az orrát (üveg kézben, vagy láb között)
3. Üvegek számát növelve menjen végig a soron, mindegyikbe bedugva az orrát, szag nélkül. 
4. Egyik üvegben szagminta, másik üres, szagminta látható. Válassza ki azt, amelyikben szag van.
5. Egyik üvegben szagminta, másik üres, szagminta nem látható. Válassza ki azt, amelyikben szag van.
6. Szagfelvétellel összekötve ugyan ez.
De nem is sorolom tovább, hiszen már az elején rájöttünk, hogy tervezni jó-jó, de a megvalósításhoz más tervekre lenne szükség. És akkor most jöjjön a napló. 

2009. 05. 20
Sokáig vártam, hogy elkezdjük a szagazonosítást, mert fel akartam venni, de mára rájöttem, hogy akkor soha nem leszek kész. Elég bonyolultnak tűnik a dolog, de pont a tárgyjelzés nem olyan nehezen tanítható rész, hogy mindenképpen dokumentálni kelljen. Szóval előveszem a klikkert, a jutifalis tatyót, leülök a földre és magam elé teszek egy befőttes üveget. Nia persze a klikker elővételénél a nyomomba loholt, szóval szinte azonnal megnézi magának az üveget. K/J. Nem kell lelkesíteni, a jutalom rágatlan lenyelése után fordul vissza az üveghez (hiszen ismeri a koncepciót: kiteszek valamit, klikkerrel a kezemben, akkor az nem véletlen) és a mancsával odébb löki. Na szép. Most mit csináljak? Ha ráklikkelek, ezt fogja csinálni. Ha nem, akkor elveszti az érdeklődését. Egy kicsit odébb ülök, megfogom az üveget és úgy várom, hogy oda forduljon. Oda fordul, mondom neki: fekszik. Néhányszor ráklikkelek, Nia fekszik, de a fejét az üvegen tartja, esetleg böködi. Ez így nem lesz jó. Legyen inkább platz. Ott lent kell tartania a fejét a földön, nem piszkálhatja az üveget. Szóval platz. Odébb teszem az üveget, Nia ráfordul: K/J. Aztán máshova teszem, Nia fordul, K/J. Aztán elkezdem mondani mellé azt, hogy platz. A kezem még mindig az üvegen. Mondom platz, kutya elkezd feküdni, veszem el lassan a kezem. És egyre korábban. Emellett persze vadul kattingatok. :-) Ma nem sokat gyakorlunk, ennek ellenére az első tréning végére kiteszem az üveget, elhúzom a kezemet, várok egy másodpercet és Nia a hangjel kimondása nélkül is lefekszik az üveghez és leteszi a fejét. Ezért vacsi jár. És megkapja. 

2009. május 25.
Az elmúlt pár napban az üveg előtti jelzést gyakoroltam. Ha leteszem az üveget, Nia azonnal lefekszik és leteszi a fejét. Néha egy kicsit frusztrált, nem bírja sokáig, nyüszög, van olyan, hogy inkább felém fordul, aztán pár másodperc múlva az üveghez fordul. Ezért ezt még gyakorolni kell, de eljutottam arra a szintre, hogy párhuzamosan tanítsak egy másik viselkedést, méghozzá a szagfelvételt. 
Idáig a földön ülve gyakoroltam, most odébb megyek, felülök az ágyra, hogy ne keverje össze. Megfogom az üveget a kezembe és várok. Nia előbb lefekszik, persze ez nem jön be, lágyan mondom: nem jó. Tekergőzik jobbra-balra, aztán egyszer véletlen az üveg felé fordul. K/J. Aztán megint várok. Felé mozdul, K/J. Gyakorlás vége az, hogy Nia ráteszi az orrát az üvegre. Nem bele, hanem rá. De egyelőre ez is elég. Nagy dícséret, játszunk egy kicsit, aztán vissza ülök a földre, leteszem az üveget és várok. Vajon ráteszi az orrát, vagy lefekszik? Naná, hogy az előbbi. Várok. Kis idő múlva lefekszik: K/J. Ismétlem egy kicsit, aztán abba is hagyom mára. 

2009. május 30
Eljött az ideje, hogy tovább lépjünk. Az elmúlt napok gyakorlása odáig vezetett, hogy Nia stabilan jelez és szépen bent tartja az üvegben az orrát, ha az a kezemben van. Végig gondolom a listát. Hogy is volt? Üvegek számát növelve menjen végig a soron, mindegyikbe bedugva az orrát, szag nélkül. MICSODA??? Dehát ez lehetetlen, hiszen ha meglát egy üveget, akkor lefekszik. Na akkor ezt értékeljük át. Rudival össze dugjuk a fejünket. Akkor legyen másképp.
A mai döntés alapján a következő lépés: Veszünk két üveget, az egyikbe fahéjat teszünk, a másikat üresen hagyjuk,- jelezze be, melyikben van a szag. Végül nem találok, csak szegfűszeget, de az is jó lesz. Üvegeket főzünk ki, legyenek jó tiszták, szagmentesek és egy fél szegfűszeget teszek az egyikbe. Egyelőre én nem érzem a szagát, de biztos van neki. Tekintettel arra, hogy az alany egy kutya, vegyük úgy, hogy van neki. :-)
Leteszem a két üveget a földre, Nia értetlenül áll, aztán lefekszik. Egy kicsit próbálkozom, némileg segítek, mutogatok, de így sem az igazi. Vagy három perc szenvedés után Rudi kikapja a kezemből az üvegeket, ölébe veszi és úgy tartja. Ez kézben van, ezért Nia az orrát teszi bele. Az egyikbe, amiben nincs szag és ott tartja. Mondom nem jó. Először újra és újra vissza dugja az orrát, aztán egyszer a másik felé néz. K/J. Végre. Aztán megpróbálkozom némi keresd jel használatával, de Nia a nyomkövetésre asszociálva nekiáll a földön keresni. De ott persze nincs semmi. Aztán végre visszatér az üveghez. K/J. Nem tudom mi játszódik a fejében. Előbb az egyikbe dugja, aztán a másikba... Félek, hogy láncviselkedés lesz belőle (Nia hajlamos az ilyenekre), ezért mindig mondom nem jó. Rudi váltogatja az üvegeket, Nia meg próbálkozik. Most még koncepció nélkül. 



Címkék:

